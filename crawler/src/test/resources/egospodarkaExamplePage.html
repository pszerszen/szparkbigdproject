<div class="ego-art">
    <div class="ego-art-line">
        <h1>CEIDG - jakie zmiany?</h1>
        <div id="fbook"><iframe src="//www.facebook.com/plugins/like.php?href=http%3A%2F%2Fwww.firma.egospodarka.pl%2F133208%2CCEIDG-jakie-zmiany%2C1%2C11%2C1.html&amp;send=false&amp;layout=standard&amp;width=500&amp;show_faces=false&amp;action=recommend&amp;colorscheme=light&amp;font=tahoma&amp;height=80" scrolling="no" frameborder="0" style="border:none; overflow:hidden; width:450px; height:40px;" allowtransparency="true"></iframe>
        </div>
        <p class="art-data">
            <a href="http://www.dziennik.egospodarka.pl/2016-06-13.html">2016-06-13</a>
            11:40
        </p>
    </div>
    <div class="ego-art-img">
        <img src="http://s3.egospodarka.pl/grafika2/CEIDG/CEIDG-jakie-zmiany-176901-200x133crop.jpg" alt="CEIDG - jakie zmiany?" title="CEIDG - jakie zmiany? [© Narong Jongsirikul - Fotolia.com]">
        <p>Jakie zmiany w CEIDG? <span class="art-img-autor">©&nbsp;Narong Jongsirikul - Fotolia.com</span></p>
    </div>
    <div class="art-p">
        <div class="ego-art-zajawka">Wykreślanie i dokonywanie sprostowań w rejestrze CEIDG bez wszczynania postępowania administracyjnego czy negatywne konsekwencje dla przedsiębiorców, którzy nie aktualizują wpisów – to tylko niektóre ze zmian, jakie wprowadziła nowelizacja ustawy o swobodzie działalności gospodarczej.</div>
        Celem noweli obowiązującej od 19 maja br. jest usprawnienie funkcjonowania Centralnej Ewidencji i Informacji o Działalności Gospodarczej i uwiarygodnienie danych w niej zawartych, a co za tym idzie wiarygodności przedsiębiorców.<br>
        <br>
        Przede wszystkim większą przejrzystość systemu ma zapewnić poszerzony <a href="http://www.prawo.egospodarka.pl/132777,Dane-osobowe-przedsiebiorcow-w-CEIDG-bez-ochrony,1,92,1.html" target="">zbiór danych wymaganych do zarejestrowania własnego biznesu w CEIDG</a>. Teraz, obok takich podstawowych informacji jak firma przedsiębiorcy, PESEL, NIP, data rozpoczęcia wykonywania biznesu itd., wniosek (tj. CEIDG-1) musi zawierać i być aktualizowany o m.in.:<ul>
        <li>
            informacje o unieważnieniu lub uchyleniu NIP-u,
        </li>
        <li>
            dane kontaktowe przedsiębiorcy, w szczególności adres e-mail, strony internetowej, numer telefonu, o ile dane te zostały zgłoszone we wniosku o wpis do CEIDG,
        </li>
        <li>
            dane przedstawiciela ustawowego, jeśli są wymagane,
        </li>
        <li>
            informację o dacie trwałego zaprzestania wykonywania biznesu, o ile ta informacja została zgłoszona we wniosku o wpis.
        </li>
    </ul>
        <br>
        Jeśli przedsiębiorca nie chce, aby dane kontaktowe typu strona www, numer telefonu komórkowego czy adres poczty elektronicznej były ujawnione, wypełniając formularz CEIDG-1, należy w okienku 09 zaznaczyć opcję „sprzeciwiam się udostępnianiu danych kontaktowych z CEIDG”.<br>
        <div class="art-img-mid">
            <div class="art-img-box">
                <div class="pos-rel">
                    <img src="http://s3.egospodarka.pl/grafika2/CEIDG/CEIDG-jakie-zmiany-176901-200x200.jpg" alt="Jakie zmiany w CEIDG?" title="Jakie zmiany w CEIDG?">
                    <div class="art-img-zoom"><a id="img-zoom-176901" href="http://s3.egospodarka.pl/grafika2/CEIDG/CEIDG-jakie-zmiany-176901-900x900.jpg" title="Kliknij, aby powiekszyć" class="cboxElement">Kliknij, aby powiekszyć</a></div>
                </div>
                <p class="art-img-autor">fot. Narong Jongsirikul - Fotolia.com</p>
            </div>
            <div class="art-pion1">
                <p id="img-name-176901" class="art-img-tytul">Jakie zmiany w CEIDG?</p>
                <p id="img-caption-176901" class="art-img-opis">Wykreślanie i dokonywanie sprostowań w rejestrze CEIDG bez wszczynania postępowania administracyjnego czy negatywne konsekwencje dla przedsiębiorców, którzy nie aktualizują wpisów – to tylko niektóre ze zmian, jakie wprowadziła nowelizacja ustawy o swobodzie działalności gospodarczej.</p>
            </div>
        </div>
        <br>
        <h2>Przy podawaniu adresu trzeba mieć do niego prawo</h2><br>
        Następną nowością jest możliwość wezwania przedsiębiorcy przez organ ewidencyjny do przedstawienia tytułu prawnego do nieruchomości, o których wspomniał we wniosku o wpis do CEIDG. Innymi słowy, do podawanych adresów zamieszkania, doręczeń i siedzib czy miejsca wykonywania działalności gospodarczej musimy posiadać tytuł prawny. Na pewno lżej dzięki temu rozwiązaniu będą miały osoby, które posiadają tytuł prawny do nieruchomości, ale w rzeczywistości nie są przedsiębiorcami z wniosku. Przed zmianami zdarzały się sytuację, w których pod te adresy zgłaszali się wierzyciele. Samym przedsiębiorcom będzie również łatwiej i precyzyjniej znaleźć kontrahenta czy klienta.<br>
        <div class="art-ramka">
            <p><b>Przydatne linki:</b><br>
                <a href="http://www.prawo.egospodarka.pl/akty/dziennik-ustaw/2015/000/1893">Ustawa z dnia 25 września 2015 r. o zmianie ustawy o swobodzie działalności gospodarczej oraz niektórych innych ustaw</a><br>
            </p></div><br>
        <h2>Aktualizacja i odpowiedzialność za jej brak</h2><br>
        Kiedy jesteśmy wpisani do CEIDG, mamy obowiązek aktualizowania danych zawartych w systemie. Niestety przedsiębiorcy mają problem z wypełnianiem tego obowiązku, co przekłada się na widniejące w CEIDG przeterminowane dane. Ustawodawca wprowadził więc coś, czego do tej pory brakowało – karę za brak zgłoszenia zmian. A jest nią ponoszenie odpowiedzialności przez przedsiębiorcę wpisanego do CEIDG za szkodę wyrządzoną: <ul>
        <li>
            brakiem zgłoszenia obowiązkowych danych, jakie wymaga się we wpisie,
        </li>
        <li>
            zgłoszeniem do CEIDG fałszywych obowiązkowych danych,
        </li>
        <li>
            niezgłoszeniem zmian danych objętych wnioskiem.
        </li>
    </ul>
        <br>
        <h2>Wykreślanie i korekta bez postępowania</h2><br>
        Praktyka pokazała, że przy wprowadzaniu papierowych wniosków do internetowej platformy CEIDG niestety nietrudno o błędy. Dotychczas skorygowanie nieprawidłowych wniosków rodziło obowiązek wszczęcia postępowania administracyjnego, a obecnie takiej konsekwencji już nie wywołuje. Załatwia się to postanowieniem – Minister Rozwoju z urzędu dokonuje sprostowania błędnej czy niezgodnej treści wniosku, która różni się od stanu faktycznego wynikającego z rejestrów publicznych.<br>
        <br>
        Co się tyczy wykreślania przedsiębiorcy z CEIDG, zmiany skracają czas oczekiwania na wykreślenie i precyzują jego zasady. I tak przedsiębiorca zostaje niezwłocznie wykreślony z CEIDG, nie później niż w terminie 7 dni: <ul>
        <li>
            jeśli nie złoży wniosku o wpis do CEIDG o wznowieniu wykonywania biznesu przed upływem 24 miesięcy od dnia zawieszenia wykonywania <a href="http://www.prawo.egospodarka.pl/131768,Jak-zalozyc-dzialalnosc-gospodarcza,1,82,1.html" target="">działalności gospodarczej</a>,
        </li>
        <li>
            w przypadku, kiedy w CEIDG zgłoszono informację o prawomocnym orzeczeniu zakazu prowadzenia działalności gospodarczej (z wyjątkiem orzeczenia dotyczącego określonej działalności),
        </li>
        <li>
            po wpłynięciu do CEIDG informacji o zgodnie przedsiębiorcy.
        </li>
    </ul>
        <br>
        <i>Katarzyna Miazek, <script>eg_utf8('PGEgaHJlZj0iaHR0cDovL3d3dy50YXhjYXJlLnBsIiB0aXRsZT0iVGF4IENhcmUiIHRhcmdldD0iX2JsYW5rIiByZWw9Im5vZm9sbG93Ij5UYXggQ2FyZTwvYT4=');</script><a href="http://www.taxcare.pl" title="Tax Care" target="_blank" rel="nofollow">Tax Care</a></i>
    </div>
</div>